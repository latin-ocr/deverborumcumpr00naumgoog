...54-

est. Ultra adhibeatur structura, apertum discrimen cognoscitur
in verbis „convenire“ et „succedere“, quibus prout habent
significationes singularem attribuit constructionem. Quod vero ·
ad cetera verba attinet, ad certam quandam rationem eruendam,
qua ductus scriptor alii aliam structuram adiecerit, difficillimum
cst. Quamobrem fieri non potest, quin prorsus stem ab Habuio
ct Oesterbcrgio 1) eausam, ex qua verbum aliquod compositum
assumat dativum vel accusativum, eo referentibus, quod non
ubique in ipsis verbis, sed saepissime in dicentis vel scribentis
consuetudine positum luerit, utrum casum adicerent compositis.
Sed transeo ad exempla laudanda.
convenire verbum a Tacito nonnisi absolute sequente acc. c.
int. positum apud Ammianum conectitur 1) semel cum accu-
sativo 'ut persaepe apud Livium, rarius apud Ciceronem,
idem significans atque „adire, iubere“ XX, 4, 3: super anxili-
ariis quidem et trecentenis cogendis ocius proficisci Lupicinus
conventus est solus. Pluries 2) cum dativo a] proprie =
aptari XXV, 1, 12: ut iuncturae rigentes conpagibus artuum
convenirent. b) translate idem valens quod „necesse est“
aut „decere ubi impersonaliter usurpatur XXI, 5, 1: nibil·
gue tam convenire conatibus subitis quam celeritatem sagaci
praevidens (Julianus) mente; XXIII, 2, 3: Antiochensibus
avaris et contumeliosis huiusmodi iudicem convenire, XXXI,
12, 15: pulcrum hoc — facinus et viro convenire existimans
. forti; infinitivo adiecto XIIII, 6, 7: beate perfecta ratione
victuro ante alia patriam esse convenit gloriosam3 XXI, 6, 1:
Replicare nunc convenit tempori et narrare summatim quae.
Omnes libri et editiones usque ad Gardthausenum exhibent
„tempore“, quod haud dubie vitio infectum est, cum, quo
sit referendum, haud facile cognoscatur. Quare-facili mu·
tatione O. F. W. Mueller (Fleck. J. l. Phil. 107 p. 350 sq.)
scribendum censet „tempori“, ita ut „convenit tempori“ idem
sonet atque „tempestivum est“. Quae emendatio etsi tolerari ’
posse non nego, tamen melius mibi videturesse „tempora“,
quod Madvigius (advers. crit. ad sciptores graecos et latinos

¹) cfr. Habn, de verb. o. praep. comp. apud veteres Romanorum poetas
scaenicos cum dut. structura, Hal. Sex. diss. 78 p. 5 et Oesterberg p. 58.

 

