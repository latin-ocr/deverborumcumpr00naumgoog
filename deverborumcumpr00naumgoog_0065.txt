-50..

aliquid aut tribuatur, aut iam ante fuerit, aut contingat vel

appropinquet, aut cohaereat, aut denique usui vel detrimento
fiat (cfr. Tecta p. 41).

Structurae vero, quae his verbis adduntur, sunt variae;
apponuntur enim aut dativus aut praepositio quaedam aut
accusativae. Structura dativi, cuius natura et indoles ita
comparata cst, ut summatim indicet, quo verbi actio pertineat,
itaque rationem vel coniunctionem inter duas personas vel res
intercedentem significet (cf. Ignatius p. 7), frequentissime
occurrit. In universum enimin lingua latina observari potest
scriptoribus posterioris aetatis poetarum vestigiis insistentibus
dativi usum admodum fuisse in deliciis, Neque id mirum;
namquo cum duae compositorum partes persaepe iam non ita
in mentibus illorum essent secretae et divisae, ut utrumque
verbum sentiretur, sed quasi in unam concrevissent notionem,
fieri non potuit, quin verbis quodammodo novis subiceretur
constructio nova. Contra optimae aetatis scriptores usum
priorum auctorum, q'uornm in animis utrumque verbum etiam
magis separatum insidebat, amplexi saepissimepraepositionibus
usi sunt. Iam si in hac re usum Ammiani et scriptorum, quos
adhibui, iutuemur, facile cognoscitur verum esse quod modo
disserui, dativi fines magnopere esse propagatos, ita quidem,
ut Ammianus cum Livio et Tacito in hoo casu admittendo
multifariam consentiant, id quod non item convenit in usum
Ciceronis saepissime praepositioni cuidam faventis, ubi illi
dativum posueruut.

Rarius ut dixi, Ammianus verbis praepositionem vel eandem
vel aliam similis significationis adiecit inter structuram dativi
et praepositionem appositam saepius nulla intercedente diffe-
rentia, id quod docent loci velut „districtum mucronem in
proprium latus inpegit“ et „lateri cultrum — inpegit“. Ubi
autem scriptor id agit, ut loci vis prematur et accuratius sig-
nificetur, aut distinctius exprimatur, qnae ratio inter verbum
sit et substantivum, quo finis actionis spectet, praepositio habet
locum velut ,ubi ad moenia confidenter accessit,“ „nobiles viroS,
quibus ad sui societatem adnexis“.

 

